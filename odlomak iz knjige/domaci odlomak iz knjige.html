<!DOCTYPE html>
<html>

	<head>
		<meta http-equiv="Content-Type" content="text/html; charset=UTF-8" />
		<title>Fajront u Sarajevu</title>
		<link rel="stylesheet" type="text/css" href="odlomak.css">
	</head>

	<body>
		<h1>Fajront u Sarajevu</h1>
		<h2>...odlomak iz knjige...</h2>
		<img src="http://nisbynight.niscafe.com/wp-content/uploads/2015/02/fajront.jpg" alt="slika naslovne strane knjige" width="150">

		<p id="prvi-deo">I dok je polusvijet počeo da se žari i pali, oko mene se moje društvo počelo topiti. Kao snijeg u proljeće. Kao u nekoj dječjoj igri u kojoj je pobjednik onaj koji ostane sam na kraju. Sanja i ja smo imali Janu i oko sebe kineski zid.<strong> Broj prijatelja smanjivao se iz godine u godinu</strong>, a to sam shvatao kao logičan proces, kao nešto od čega čovjek ne može da pobjegne. Kao starenje. Kako odumiru ćelije u ljudskom organizmu, odumiru i prijateljstva. Zaboravljaju se stari dani. Obaveze, htijenja i interesovanja razdvajaju nekada nerazdvojne, a njihovi putevi sve više i više idu u suprotnim pravcima.<span> Još kad čovjek dobije dijete</span>,<em> život dobija novu funkciju</em>, do tada nepoznatu. Moje Ja više nije u prvom planu, već na njegovo mjesto dolazi komad tebe u drugom organizmu. Taj lom svako mora da prođe. Neko se adaptira brzo, neko se pati, neko ne može da se oslobodi vlastitog ega, neko se ponaša kao dijete kraj djeteta, neko je ljubomoran na vlastito dijete, neko ga doživljava infantilno, kao uljeza, a neko konačno spoznaje smisao života. Naravno,<span> ženi je lakše</span>. Onaj odozgo dao joj je ulogu centarfora. "Mala, ti daješ gol! A ti, muškarčino, ti se snađi." To "snalaženje muškaraca" nakon rođenja djeteta stvorilo je civilizaciju. Civilizacija je, u stvari, rezultat slobodnog vremena koje muškarac ima nakon što oplodi ženu.</p>
		<p id="druge-deo">Ta ista halaša nametnula je svoju igru i pravila. Oni dobri,<strong> pošteni ljudi</strong>, koje su krasile osobine jednog drugog, humanijeg svijeta, nestajali su sa javne scene, gubili se po kafanama i bircuzima, bježeći od histerije koja se polako ali sigurno uvlačila u svačiji stan, u svačiji život. Neki od njih pokušali su da ne obraćaju pažnju. Bili su toliko potreseni događajima da je jedino što im je ostalo bilo da zabiju glavu u pijesak. Zbunjeni lavinom koja nas pritišće, oni su, ne znajući, pakovali kofere za Kanadu, Australiju, Sjedinjene Države.<span> Njihovo obrazovanje, vaspitanje i ubjeđenja</span> nisu im dozvoljavali da shvate osnovne postulate vremena koje dolazi. Neki od njih sjedili su kod kuće, pušili i čekali da se nešto dogodi. Da se iznenada pojavi nekakva sila i riješi stvar. Ta nepoznata sila, međutim, radila je u suprotnom smjeru, na tome da se sukob rasplamsa. Neki, pak, nisu mogli vjerovati da će se<em> desiti ono što se približavalo</em>. Nadolazeće ratne strahote smatrali su optičkom varkom.</p>

		<p id="treci-deo">Knjigu možete poručiti u <a href="http://www.laguna.rs/n2420_knjiga_fajront_u_sarajevu_-_dopunjeno_izdanje_laguna.html">Laguna online prodavnicama</a></p>



	</body>

</html>